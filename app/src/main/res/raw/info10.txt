את האפליקציה בחרתי לבנות מהסיבה שלא מצאתי אפליקציית ספורט שמשלבת את כל המרכיבים שחיפשתי: בניית אימונים באופן עצמאי, בחירת התרגילים באימון ומאגרי מידע אודות תרגילי ספורט חדשים. שילוב כלל השירותים הללו באפליקציה אחת - הופך אותה לנוחה במיוחד עבור מתעמלים מתחילים שזקוקים להכוונה כיצד לבנות לעצמם אימוני ספורט. יתר על כן, היה לי חשוב שהאפליקציה תאפשר למתעמלים לבצע אימונים מהבית, במיוחד בגלל שבשנה האחרונה רבים מאיתנו לא יכלו ללכת לחדרי - כושר או להתאמן מחוץ לבית, כתוצאה מהתפשטות נגיף הקורונה. לכן, האפליקציה בונה אימונים עבור המשתמש בהם תרגילים הדורשים מינימום ציוד ספורטיבי. בנוסף, היה לי חשוב לבנות אפליקציה נוחה לשימוש שהממשק שלה בשפה העברית.